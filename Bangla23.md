১। ক)
মদিনার পথে রচনাটি মোঃ ওয়াজেদ আলী রচিত **মরুভাস্কর** গ্রন্থ থেকে সংকলিত হয়েছে।

****

১। খ)
**বিলম্বে শিকার হাতছাড়া হতে পারে বলতে হযরত মুহাম্মদ সাল্লাল্লাহু আলাই সাল্লাম মক্কা ছেড়ে মদিনায় চলে যেতে পারেন বলে আশঙ্কা প্রকাশ করা হয়েছে**

হযরত মুহাম্মদ (সা.) মক্কা নগরীতে ইসলামের প্রচার শুরু করেন। এর প্রতিক্রিয়ায়, যারা নতুন ইসলাম ধর্ম গ্রহণ করেছিলেন, তাঁদের উপর অকথ্য নির্যাতন শুরু হয়।

এই পরিস্থিতিতে হযরত মুহাম্মদ (সা.) মক্কা ছেড়ে মদিনায় চলে যাওয়ার সিদ্ধান্ত নেন।

এই খবর শত্রুদের কানে পৌঁছালে, সেই রাতেই মক্কার একটি সভা, যার নাম দারুন নদওয়া-তে, তাঁকে হত্যা করার সিদ্ধান্ত নেওয়া হয়।

আবু জেহেলের প্রস্তাব ছিল— সব গোত্রের সাহসী যুবকেরা একযোগে হযরত মুহাম্মদ (সা.)-এর বাড়ি ঘেরাও করে তাঁকে হত্যা করবে।

এই কাজে কোনো বিলম্ব করা যাবে না। কারণ, দেরি হলে তিনি মক্কা ছেড়ে মদিনায় চলে যেতে পারেন।

***

২। ক) বাংলা নববর্ষের প্রধান অনুষ্ঠান হচ্ছে পাকুরমূলে করা ছায়ানটের সুপরিকল্পিত ও সুসংগিত অনুষ্ঠান

***

২। খ) বাংলা নববর্ষকে প্রধান জাতীয় উৎসব বলা হয় কারণ

এটি ধর্ম-বর্ণ নির্বিশেষে সকল বাঙালির উৎসব।

এটি আমাদের এক হওয়ার ও বাঙালি চেতনার প্রতীক।

এটি বাঙালির নিজের সংস্কৃতি ও ঐতিহ্যের সবচেয়ে বড় এবং সবচেয়ে জনপ্রিয় লোকউৎসব।

এটি এমন একটি উৎসব যেখানে সব বাঙালি একসাথে আসে এবং একটি অভিন্ন বাঙালি পরিচয়ে আনন্দ করে।

****

২। গ) পাকিস্তান আমলে পূর্ব বাংলার মানুষকে বাঙালিকে নববর্ষ উৎসব পালন করতে দেওয়া হয়নি বলে এ উৎসব স্বাধীন বাংলাদেশে এত গভীর ভাবে উদযাপিত হয়।

প্রথমদিকে সরকারি ছুটি ঘোষণার পর বাঙালিরা এ দিনটি মহাধুমধামে পালন করত।
কিন্তু পাকিস্তানি শাসকগোষ্ঠী যুক্তফ্রন্ট ভেঙে দিয়ে সামরিক শাসন জারি করে।
বলা হয় এ অনুষ্ঠান পাকিস্তানের আদর্শের পরিপন্থী। পূর্ব বাংলার মানুষ ফুঁসে ওঠেছে এ ঘোষণায়। সোচ্চার হয়েছে প্রতিবাদে। 

আর এভাবেই পূর্ব বাংলার বাঙালি এ ঘোষণায় জাতীয়তাবাদ এবং বাঙালি জাতিসত্তা গঠনের প্রক্রিয়ার সঙ্গে যুক্ত হয়ে বাংলা নববর্ষ আজ আমাদের জাতীয় উৎসব

***


২। ঘ) “উদ্দীপকে বাংলা নববর্ষ প্রবন্ধের সমগ্র ভাব ধারণ করে না। -মন্তব্যটি যথাযথ।

**বাংলা নববর্ষ** প্রবন্ধে প্রাবন্ধিক বাঙালির নববর্ষ উদযাপনের ইতিহাস তুলে ধরেছেন। নববর্ষ বাঙালির প্রাণের উৎসব। বিভিন্ন আচার-অনুষ্ঠান পালনের মধ্যে সকল শ্রেণি পেশার মানুষ সাড়ম্বরে এ উৎসবটি উদযাপন করে। এ দিন সকল বাঙালি নতুন পোশাক- পরিচ্ছেদ পরিধান করে একে অপরের সাথে কুশল বিনিময় করে এবং পারস্পরিক সমৃদ্ধি কামনা করে। আলোচ্য উদ্দীপকে নিশি (রাত) অবসানের শেষে, নতুন প্রত্যয়ে একটি দিনের আগমনের কথা বলা হয়েছে।

আলোচ্য উদ্দীপকের কবি বন্ধু এবং শত্রুকে উদাত্ত কণ্ঠে আহ্বান জানিয়েছেন পুরাতন বছরের সকল অপরাধসমূহ ক্ষমা করে দিতে। কারণ পুরাতন বছরের গ্লানী বা কষ্টকে নতুন বছর বয়ে বেড়ানোর কোনো অর্থ হয় না। নতুন বছরকে নতুন প্রত্যাশায় বরণ করে নিতে হয়। ঠিক একই রূপ কথা **বাংলা নববর্ষ** প্রবন্ধের লেখকও বলেছেন। তিনি বলেছেন, নতুন বর্ষকে বরণ করার জন্য সকল বাঙালি পুরাতন সকল গ্লানী ভুলে একে অপরের সাথে কুশল বিনিময় করে। পারস্পরিক সমৃদ্ধি কামনা করে ।

**বাংলা নববর্ষ** প্রবন্ধে নানা উৎসব আয়োজনে মধ্য দিয়ে কীভাবে দিনটি উদযাপন করা হয় তার বর্ণনা আছে। অতীতে বাংলায় কীভাবে নববর্ষ উদযাপিত হতো। কীভাবে প্রতিক্রিয়াশীল শক্তি নবর্ষের অনুষ্ঠানকে ধূলিসাৎ করার চেষ্টা করেছে তার বর্ণনা আছে। বিভিন্ন অনুষ্ঠানের বর্ণনায় উঠে এসেছে হালখাতা, পুণ্যাহ্, আমানি, বিভিন্ন ধরনের মেলা, বৈশাখী মেলা, কবিগান, যাত্রা, বৈসাবী ইত্যাদি। আর উদ্দীপকের শুধু শত্রু-মিত্রের বিভেদ ভুলে পুরাতন বছরের গ্লানীকে ভুলে যাবার কথা বলা হয়েছে। এ দৃষ্টিকোণ থেকে বলা যায় উদ্দীপকটি **বাংলা নববর্ষ** প্রবন্ধের সমগ্র ভাব ধারণ করে

***

১। গ) উদ্দীপকে যুবায়েরের নিজ গ্রাম ছেড়ে অন্য গ্রামে চলে যাওয়া এবং **মদিনার পথে** রচনার বিষয়বস্তু অভিন্ন নয়- মন্তব্যটি যথার্থ।

**মদিনার পথে** রচনায় হযরত মুহাম্মদ (স) ইসলামের সত্যবাণী প্রচার করতে গিয়ে দিনরাত শত্রুর নির্যাতনের শিকার হয়েছেন। মক্কার অন্যান্য মুসলমানগণ নির্যাতন সইতে না পেরে একে একে ** মক্কা ছেড়ে চলে গেছেন। কিন্তু হযরত মুহাম্মদ (স) হযরত আলী (রা.) ও হযরত আবু বকর (রা.) সহ মক্কায় রয়ে গেলেন। তিনি তাঁর এ দুজন সাথিসহ যেকোনো সময় মক্কা ছেড়ে মদিনা চলে যেতে পারেন। তাই রাতেই দারুন-নওয়ার বৈঠকে সিদ্ধান্ত গৃহীত হয়, কালবিলম্ব না করে হযরত মুহাম্মদ (স) কে হত্যা করা হবে। তাঁকে হত্যার পুরস্কারস্বরূপ একশ উটও পুরস্কার ঘোষণা করা হয় এ সংবাদ হযরত মুহাম্মদ (স) অবগত হলে তিনিও শেষ পর্যন্ত আল্লাহর নির্দেশে হযরত আবু বকর (রা.) কে সাথে নিয়ে মদিনার পথে মক্কা ত্যাগ করেন।

উদ্দীপকের যুবায়ের দাড়িয়াপুর গ্রামের একজন হতদরিদ্র শান্তিপ্রিয় কৃষক । পৈতৃক সূত্রে প্রাপ্ত মাত্র ত্রিশ শতাংশ জমি চাষাবাদ করে সে কোনো প্রকারে জীবিকা নির্বাহ করে। কিন্তু তার এ সামান্য জমির ওপরও কুদৃষ্টি পড়ে ভূমিদস্যু মাতব্বর মহসীন সরকারের। সে যুবায়েরের সব জমি দখল করার উদ্যোগ নিলে যুবায়ের তার প্রতিবাদ জানায়। যুবায়ের যাতে তার নিজ জমি ছেড়ে দেয় এজন্য মহসীন সরকার যুবায়েরের নামে মিথ্যা মামলা দায়ের করে। এক সময় যুবায়ের অতিষ্ঠ হয়ে পরিবারের সদস্যদের নিয়ে নিজগ্রাম ছেড়ে অন্য গ্রামে চলে যায়। **মদিনার পথে** রচনায় যেমন হযরত মুহম্মদ (স) শত্রুর অত্যাচারে অতিষ্ঠ হয়ে একসময় মক্কা ছেড়ে মদিনায় চলে যান, তেমনি উদ্দীপকের হতদরিদ্র কৃষক যুবায়েরও ভূমিদস্যু মহসীন সরকারের মিথ্যা মামলার হয়রানির শিকার হয়ে সপরিবারে অন্য গ্রামে চলে যান। এখানে উভয় ক্ষেত্রেই শত্রুর অত্যাচারে অতিষ্ঠ হয়ে নিজ গৃহত্যাগের সাদৃশ্য লক্ষ্য করা যায়। কিন্তু ব্যতিক্রম হলো, যুবায়ের সপরিবারে তার নিজ গ্রাম ছেড়ে চলে যায় তার পারিবারিক স্বার্থের জন্য। অপরদিকে হযরত মুহাম্মদ (স) তাঁর প্রিয়তম ভক্ত হযরত আবু বকর (রা.) সহ ইসলামের বৃহত্তর স্বার্থে মাতৃভূমি ত্যাগ করেন। তাই যুবায়েরের অন্য গ্রামে চলে যাওয়া এবং **মদিনার পথে** রচনার বিষয়বস্তু অভিন্ন নয়- মন্তব্যটি যথার্থ।

***

১। ঘ) উদ্দীপকে যুবায়েরের শান্তিপ্রিয় অথচ প্রতিবাদী দিকটি **মদিনার পথে** রচনার হযরত মুহাম্মদ (স)-এর চরিত্রের মাঝেও বিদ্যমান। **মদিনার পথে** রচনায় হযরত মুহাম্মদ (স) ইসলামের মহান সত্য প্রচারের জন্য আল্লাহ কর্তৃক নির্দেশিত হয়েছিলেন। এজন্য ইসলামের শত্রুরা তাঁর ওপর অকথ্য নির্যাতন চালায়। সে সময় যারা ইসলাম গ্রহণ করেছিলেন তাদের ওপরও বিভিন্নভাবে নির্যাতন চালানো হয়। কিন্তু এক পর্যায়ে অত্যাচারিত মুসলমানগণ নির্যাতন সইতে না পেরে একে একে সবাই মক্কা ছেড়ে আবিসিনিয়া ও মদিনায় চলে যান। হযরত মুহাম্মদ (স) ইসলাম ধর্ম প্রচারের স্বার্থে মক্কায় থেকে যান। তিনি অত্যন্ত ধৈর্য সহকারে সব অত্যাচার-নির্যাতন মেনে নিয়ে ইসলামের সত্যবাণী প্রচার অব্যাহত রাখেন। কখনো আল্লাহর কাছে শত্রুর অনিষ্ট কামনা করেননি বা প্রতিশোধ গ্রহণের চেষ্টা করেননি। কিন্তু এক সময় যখন শত্রুরা তাঁকে হত্যা করার পরিকল্পনা করে তখন তিনি আল্লাহর নির্দেশে মাতৃভূমি ত্যাগ করে মদিনা গমন করেন।

উদ্দীপকে যুবায়েরের শান্তিপ্রিয় অথচ প্রতিবাদী দিকটি **মদিনার পথে** রচনার হযরত মুহাম্মদ (স)-এর চরিত্রের মাঝেও বিদ্যমান। **মদিনার পথে** রচনায় হযরত মুহাম্মদ (স) ইসলামের মহান সত্য প্রচারের জন্য আল্লাহ কর্তৃক নির্দেশিত হয়েছিলেন। এজন্য ইসলামের শত্রুরা তাঁর ওপর অকথ্য নির্যাতন চালায়। সে সময় যারা ইসলাম গ্রহণ করেছিলেন তাদের ওপরও বিভিন্নভাবে নির্যাতন চালানো হয়। কিন্তু এক পর্যায়ে অত্যাচারিত মুসলমানগণ নির্যাতন সইতে না পেরে একে একে সবাই মক্কা ছেড়ে আবিসিনিয়া ও মদিনায় চলে যান। হযরত মুহাম্মদ (স) ইসলাম ধর্ম প্রচারের স্বার্থে মক্কায় থেকে যান। তিনি অত্যন্ত ধৈর্য সহকারে সব অত্যাচার-নির্যাতন মেনে নিয়ে ইসলামের সত্যবাণী প্রচার অব্যাহত রাখেন। কখনো আল্লাহর কাছে শত্রুর অনিষ্ট কামনা করেননি বা প্রতিশোধ গ্রহণের চেষ্টা করেননি। কিন্তু এক সময় যখন শত্রুরা তাঁকে হত্যা করার পরিকল্পনা করে তখন তিনি আল্লাহর নির্দেশে মাতৃভূমি ত্যাগ করে মদিনা গমন করেন।

**মদিনার পথে** রচনায় হযরত মুহাম্মদ (স) শত নির্যাতন সত্ত্বেও অত্যন্ত ধৈর্য সহকারে ইসলামের সত্য ধর্ম প্রচার করে গেছেন। এর ফলে যারা নতুনভাবে ইসলাম ধর্ম গ্রহণ করেছেন তাদের ওপরও নেমে আসে অকথ্য নির্যাতন। নির্যাতন সইতে না পেরে অনেকেই মাতৃভূমি মক্কা ছেড়ে বিভিন্ন স্থানে চলে যান। কিন্তু হযরত মুহাম্মদ (সা) ইসলাম ধর্ম প্রচারের স্বার্থে সব নির্যাতন সহ্য করে মক্কায় থেকে যান। তিনি উপলব্ধি করতে পেরেছিলেন যে, যুগ যুগ ধরে চলে আসা অসত্য, অন্যায় ও কুসংস্কারে নিমজ্জিত আরববাসীদের মধ্যে পরিবর্তন নিয়ে আসা সহজসাধ্য বিষয় নয়। এজন্য অত্যন্ত ধৈর্য্য সহকারে ইসলামের সত্য প্রচার করে যেতে হবে। তাঁর বিশ্বাস ছিল, একটা সময় আসবে যখন কুসংস্কারে নিমজ্জিত আরবের জনগণ সত্যকে উপলব্ধি করে ইসলামের পতাকাতলে সমবেত হবে। এ জন্য হযরত মুহাম্মদ (স) শান্তিপূর্ণভাবে এবং ধৈর্য সহকারে আরবের জনগণকে ইসলামের সত্যধর্মে দীক্ষিত করতে থাকেন। কিন্তু অত্যাচারের মাত্রা চরমে পৌঁছলে তিনি ও মদিনায় হিজরত করেন এবং সেখানে ইসলামের সত্যবাণী প্রচার করেন। শত্রুর অত্যাচারে তাঁর এই যে মাতৃভূমি ত্যাগ, তা ছিল এক ধরনের শান্তিপূর্ণ অথচ নীরব প্রতিবাদ। এর ফলে, মক্কার জনগণ একসময় তাদের ভুল উপলব্ধি করতে সক্ষম হয় যা হয়তো সহিংস প্রতিবাদে সম্ভব হতো না। তাই বলা যায়, উদ্দীপকে বর্ণিত যুবায়েরের শান্তিপ্রিয় ও প্রতিবাদী দিকটি **মদিনার পথে** রচনার হযরত মুহাম্মদ (স)-এর চরিত্রেও বিদ্যমান--মন্তব্যটি যথার্থ।

***